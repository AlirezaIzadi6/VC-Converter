برای استفاده از این برنامه، نکات زیر را در نظر بگیرید:
1. برای تبدیل فایل جلسات ضبط شده در Adobe Connect ابتدا باید فایل زیپ محتوای ضبط شده را دانلود و در پوشه zip files موجود در پوشه برنامه کپی کنید. سپس دکمه «تبدیل به mp3» را زده و منتظر پیام پایان عملیات بمانید. نحوه دانلود فایل زیپ از سامانه در ادامۀ این راهنما ذکر خواهد شد.
2. فایل خروجی هر کدام از فایلهای زیپ با همان نام در پوشه mp3 files ذخیره می‌شود.
3. برای استفاده از برنامه حتما باید فایل ffmpeg.exe موجود کنار فایل برنامه را در مسیر زیر کپی نمایید:
C:\Windows\System32
در صورت مشاهده پیغام اجازه دسترسی برای کپی، گزینه Continue (یا موارد مشابه آن) را انتخاب کنید.
4. تنظیمات برنامه از طریق فایل config.ini موجود در پوشه برنامه قابل تغییر است. موارد این تنظیمات به این شرح است:
Use wave format: در صورتی که درایو اجرای برنامه دارای فضای خالی کمتر از 2 گیگابایت است این گزینه را به no تغییر دهید. در حالت پیشفرض برای سرعت بالاتر در تبدیل این گزینه بر روی yes تنظیم شده است.
Output format: پسوند فرمت مورد نظر خود برای ذخیره فایلهای خروجی را از این قسمت می‌توانید تغییر دهید. مقدار پیشفرض فرمت mp3 است.
Delete zip files after conversion: برنامه به طور پیشفرض فایلهای زیپ موجود در پوشه zip files را بعد از فرایند تبدیل حذف می‌کند. برای باقی ماندن این فایلها در این پوشه، مقدار گزینه ذکر شده را به no تغییر دهید.
نکته: در هر مورد تنها حروف بعد از «:» (علامت دو نقطه) را تغییر دهید (بدون نوشتن فاصله یا مقدارهای اضافه).
5. این برنامه در تبدیل برخی فایلها -از جمله فایل جلساتی که در آن میکروفون افراد صحبت‌کننده به حالت Mute تغییر می‌کند- با خطای زمان‌بندی صداها مواجه شده و فایل خروجی می‌تواند در این موارد چند ثانیه (و بیشتر) خطا داشته باشد.
6. با توجه به آزمایشی بودن این برنامه، در صورت وجود مشکل در استفاده لطفا از طریق آیدی تلگرام @AlirezaIzadi1999 به ارسال بازخورد اقدام نمایید.
***
نحوه دانلود فایل زیپ کلاسها از سامانه:
ابتدا لینک نمایش کلاس ضبط شده را در سامانه باز کنید و با کلیدهای alt+d وارد نوار آدرس مرورگر شوید. سپس با کلیدهای CTRL+a آدرس صفحه را انتخاب و با CTRL+C کپی نمایید و در برنامه VC-Converter در داخل کادر لینک جلسه پیست کنید. (نکته: در این مرحله نباید صفحه مرورگر را ببندید.). سپس با کلید تب روی کادر نام فایل خروجی قرار گرفته و نام دلخواه خود برای فایل دانلود شده را وارد کنید. با تب به دکمه دریافت لینک دانلود رسیده و آن را انتخاب کنید تا لینک دانلود در کلیپ‌بورد کپی شود. سپس به مرورگر برگشته و لینک را در نوار آدرس وارد کنید و کلید Enter را بزنید تا پنجره دانلود ظاهر شود.
نکته: اگر بعد از باز کردن صفحه نمایش کلاس پیغام باز کردن برنامه Adobe Connect نمایش داده شد آن را با کلید Escape ببندید.